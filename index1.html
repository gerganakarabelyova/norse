<html>
<title>Скандинавска митология</title>
<head>
 <STYLE>
  .rainbow{ behavior:url(rainbow.htc) } 
</STYLE>
<body background="pics/parchment.gif" <meta http-equiv="content-type" content="text/html; charset=windows-1251" /> 
<font size="4" face="Verdana" color=black>


<font size=6><b><SPAN class="rainbow">Скандинавската  митология</SPAN></b></font>

обхваща предхристиянската религия, вярата и легендите на скандинавците, 
както и на викингите, които се заселват в Исландия. Важно е да се отбележи, че финландците имат 
самостоятелна система от вярвания (виж. Финска митология), въпреки че между двете митология има 
много общи моменти. Скандинавската митология представлява и най-добре запазената версия на старата 
митология на германите като включва и Англо-саксонската митология. Митологията на германите сама 
по себе си е развита от ранна Индоевропейска митология.
<br><br>
<i>Валкирия</i>
<br>
<img src="pics/Valkyrien.jpg">
<br><br>
Скандинавската митология представлява колекция от убежденията и историите, разпространени сред 
северните германски племена. Тя не представлява истинска религия, тъй като не се смята за истина 
пратена от боговете и не разполага с една или повече свещени книги. Разпространявала се е предимно 
устно, под формата на дълги стихове. Устното разпространение на легендите продължава до епохата на 
викингите. Почти цялата информация за скандинавската митология, с която разполагаме идва от 
средновековни текстове, написани по време или след християнизацията на тези земи.
<br><br>
<i>Викинг</i>
<br>
<img src="pics/viking.jpg">
<br><br>
В скандинавския фолклор някои от убежденията, присъстващи в скандинавската митология, се запазват 
непроменени много дълго време. Някои от традициите са част от фолклора на местното население и в 
наши дни. Други части от митологията на скандинавците впоследствие се е възродила или се е изменила 
под формата на германски неопаганизъм. Скандинавската митология се превръща в основна тема в немалко 
съвременни литературни произведения, както и във филмови или театрални продукции.
<br><br>


</font>
</body>
</head>
</html>