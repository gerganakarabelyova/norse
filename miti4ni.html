<!DOCTYPE html>
<html lang="en">
 <head>
    <meta charset=utf-8>
    <title>Митични същества</title>
    <link href="css/bootstrap.css" rel="stylesheet">
    <link href="css/bootstrap.min.css" rel="stylesheet">
        <STYLE>
         .rainbow{ behavior:url(rainbow.htc) } 
        </STYLE>
 </head>

<body background="pics/parchment.gif"> 
<font size="4" face="Verdana" color=black>

<div style="padding: 20px">
<h2>Митични същества</h2>
Според викингите, както и според много други народи, боговете не са се появили първи на земята. 
Предхождали са ги груби на вид <u>великани</u> и всякакви чудовища. При викингите обаче, 
великаните не изчезнали, сразени навеки от боговете. Те били само отблъснати в далечни 
и негостоприемни области - страната на ледовете, страната на огъня и тъмните подземни светове. 
Великаните били опасни и необикновено жестоки, но някои от тях били много интелигентни. 
Като Мимир - пазачът на извора на мъдростта. Повечето великани обаче, живеели като зли диваци, 
заедно с опасни чудовища, с които сключвали съюзи. Различни видове джуджета обитавали свят, паралелен 
на света на боговете и хората. <br><br> 
<u>Джуджетата</u>-ковачи живеели изключително под земята, където майсторели 
оръжия и вълшебни накити. Те притежавали невероятни тайни умения за производството им. Други джуджета, 
наречени <u>Коболди</u>, живеели понякога в къщите на хората и нощем помагали в най-тежките 
домакински работи. Хората обаче, много рядко можели да ги видят. По принцип, джуджетата били приятели 
на хората и боговете, но най-често избягвали да ги срещат. Ако някой обаче им сторел зло, те умеели да 
се противопоставят и да си отмъщават. <br><br>
Различни от джуджетата били <u>елфите</u>, които принадлежали към 
въздушните сфери и викингите се страхували от тях. Тези млади и красиви същества се появявали в лунните 
нощи, танцували по поляните и съблазнявали юношите, защото красотата им ги привличала неудържимо. 
Почти прозрачни и неуловими, те символизирали нощните сили и юношеските желания. Всеки, който се 
включвал в танца на елфите, напускал човешкия свят. Елфите се разпръсвали при първи петли.
</div> 

<center>
<iframe name="cwindow" style="border:15px double #C6B076" width=200 height=200 src="el.html"></iframe>
<iframe name="cwindow" style="border:15px double #C6B076" width=200 height=200 src="gi.html"></iframe>
<iframe name="cwindow" style="border:15px double #414138" width=200 height=200 src="mo.html"></iframe>
<iframe name="cwindow" style="border:15px double #C6B076" width=200 height=200 src="ot.html"></iframe>
</center>

</font>
</body>
</html>
