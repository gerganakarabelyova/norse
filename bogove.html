<html>
<meta charset=utf-8>
<title>Скандинавски богове</title>
<head>
 <STYLE>
  .rainbow{ behavior:url(rainbow.htc) } 
</STYLE>
<body background="pics/parchment.gif" <meta http-equiv="content-type" content="text/html; charset=windows-1251" /> 
<font size="4" face="Verdana" color=black>

<font size=6><b><SPAN class="rainbow">Скандинавският пантеон</SPAN></b></font> <br>
Скандинавските богове са разделени в две основни групи - <u>"ази"</u> (раса Аезир) и <u>"вани"</u> (раса Ванир). 
Ваните са земни богове, символизиращи богатството, плодородието и плодовитостта. Те са свързани със земята и морето. 
Най-главните вани са Аегир, Ниорд, Фрейр и Фрея. Азите са небесните богове, символизиращи мъдростта, мощта и войната. 
Те живеят дълго, но не са безсмъртни и загиват във времената на Рагнарок (Залезът на боговете). Представители на 
азите са Один, Тор, Фриг, Тир, Хеймдал.
<br><br>

<iframe name="cwindow" style="border:15px double #C6B076" width=230 height=230 src="azi.html"></iframe> 
<iframe name="cwindow" style="border:15px double #414138" width=230 height=230 src="vani.html"></iframe>

<br><br>
<font size=6><b><SPAN class="rainbow">Враждата</SPAN></b></font> <br>
Азите и Ваните си съперничели, понякога дори враждували помежду си и населявали изворите, небесата или океаните. 
Главният бог Один бил смятан от повечето викинги за най-могъщ, но въпреки това било много трудно 
да бъде поставен над останалите богове. Например, през столетията Тор ставал все по-популярен, 
особено всред моряците и селяните, които го призовавали на помощ, вместо Один. Изобщо, в скандинавския 
пантеон не съществувала ясно изразена йерархия. Както в много политеистични религии, богините имали 
също важна роля и не са били ограничени с второстепенни функции. Огромното количество намерени статуи, 
посветени на богинята на плодородието Фрейя, позволяват да се приеме, че е била една от най-тачените. 

<br><br>

<font size=6><b><SPAN class="rainbow">Смъртните богове</SPAN></b></font> <br>
Противно на повечето народи, викингите вярвали, че боговете им са смъртни. И не само смъртни, 
но и непрекъснато подлагани на опасности. Те стареели много бавно и не времето ги заплашвало, 
а непрекъснатите съюзи между великани и чудовища. Викингите смятали, че два гигантски вълка 
преследвали ежедневно слънцето и луната. Те вярвали, че ако успеят да ги настигнат и погълнат, 
това ще бъде краят на света. Те вярвали, че краят ще настъпи след атакуването и разрушаването на 
обителта на боговете - Асгард. Светът на боговете бил орисан да изчезне след последната битка, 
наречена Рагнарок, в която всеки трябвало да даде доказателства за върховното качество на война - смелостта. 

<br><br>
<font size=6><b><SPAN class="rainbow">Новият свят</SPAN></b></font> <br>
Но не всичко свършвало до тук. Няколко спасили се второстепенни богове се завърнали на земята, 
за да се опитат да създадат новия свят. Той щял да бъде населен от спасените по чудо под кората 
на ясена Игдрасил мъж и жена. При изграждането на новия живот, боговете и хората се ръководели 
от "Златните таблици", които някога принадлежали на Один. Така новият свят щял да израстне 
по-миролюбив и освободен от старите демони. 

<br><br>


</font>
</body>
</head>
</html>
