<!DOCTYPE html>
<html lang="en">
 <head>
  <meta charset=utf-8>
  <title>Елфи и гноми</title>
    <STYLE>
    .rainbow{ behavior:url(rainbow.htc) } 
    </STYLE>
</head>
<body background="pics/parchment.gif">

<font size=6><b><SPAN class="rainbow">Легендата за създаването на гномите и елфите</SPAN></b></font> <br>
Веднага щом в небето засияло слънцето, животът на земята станал по-весел и по-радостен. 
Хората се трудели мирно в полето, всички били доволни и никой не искал да стане по-знатен 
или по-богат от другите. В тези времена боговете напускали често Асгард и странствали по 
света. Те научили хората как да добиват руда, как да направят първата наковалня, първите 
клещи и първия чук. С тяхна помощ, след това били изготвени всички сечива и инструменти. 
Тогава нямало войни, нямало грабежи, нямало клетвопрестъпления. В планините хората 
добивали много злато, но не го трупали като съкровише, а правели от него домакински 
съдове и украшения. Затова наричали този век "Златен". 
Веднаж, търсейки в земята руда, боговете Один, Вили и Ве намерили червеи, които се 
появили в тялото на Имир, от което преди време били направили земята. Гледайки ги, 
Один казал: "Ние населихме с хора повърхността на земята, но забравихме за нейните 
недра. Нека направим от тези ненужни червеи малки човечета-гноми и да им дадем във 
владение подземното царство. Ще го наречем Сварталфхейм т.е Страната на черните елфи." <br>
<img src = "pics/girl_gnome.gif"> <img src="pics/boy_gnome.gif"> <br>
Тогава брат му Вили попитал: "А ако им омръзне да живеят там и поискат да излезат навън, 
на слънце?" "Не се бой, братко" - отвърнал Один. "Ще направя така, че слънчевите лъчи да 
ги превръщат в камъни. Това ще ги накара да живеят само под земята." "Добре, съгласен 
съм" - казал Вили. "Но ние забравихме не само недрата на земята. Ние забравихне и въздуха. 
Нека тогава превърнем част от тези червеи в черни елфи или гноми, а другата - в светли 
елфи. Тях ще ги заселим във въздуха между Митгард и Асгард и ще наречем страната им Алфхейм 
т.е. Страната на светлите елфи." <br>
<img src="pics/alexia.jpg"> <img src="pics/elven.jpg"><img src="pics/elfsss.jpg"><br>
Братята се съгласили с него и се захванали на работа. 
Така се появили гномите и елфите и скоро след това, гномите станали най-изкусните майстори. 
Никой не можел да обработва скъпоценните камъни и металите по-добре от тях. Даже самите 
богове често търсели услугите им. Докато гномите работели в недрата на земята, светлите 
елфи се трудели на повърхността й. Те отглеждали най-красивите и ароматни цветя и всяка 
година покривали земята с тях, за да я направят още по-красива. 

<br><br>
<br>
Отиди на:
<br>
<iframe name="cwindow" style="border:15px double #C6B076" width=220 height=220 src="el.html"></iframe> 
<iframe name="cwindow" style="border:15px double #414138" width=220 height=220 src="gn.html"></iframe>

</body>
</html>
